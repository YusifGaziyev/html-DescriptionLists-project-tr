<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Acı Hayat</title>
</head>
<body>
    <a href="../index.html">Ana sayfaya geri dön</a>

    <h1>Acı Hayat</h1>
    <p><strong>Acı Hayat</strong>, Sinegraf imzalı, yapımcılığını Osman Sınav'ın, yönetmenliğini ise Abdülkadir Ceylan Ede'nin yaptığı, 2005-2007 yılları arasında Show TV'de yayımlanan dram ve aksiyon türündeki Türk televizyon dizisidir. 2 sezondan oluşan dizi, 59. bölümü ile final yaparak sona erdi.</p>

    <a href="/dram/img/aci-hayat.jpg" target="_blank">
        <img src="/dram/img/aci-hayat.jpg" alt="Acı Hayat" width="350px" height="200px">
    </a>
    <hr>

    <h2>Konu</h2>
    <p>İstanbul’un varoş mahallelerinden birinde yaşamakta olan, kaynakçı Mehmet ve manikürcü Nermin birbirlerini ölesiye seven iki gençtir. Evlenip yuva kurmak istedikleri halde parasızlık yüzünden sürekli zorluk yaşarlar.
    <br>
    Yoksulluk üzerlerine bir kâbus gibi gelir. Kader, adeta bu iki sevgiliyi birbirlerinden koparmak için ağlarını örmektedir. Nermin gün geçtikçe yoksulluğun onu ittiği umutsuzluğa kapılmakta, Mehmet ise bütün uğraşlarına rağmen Nermin’i mutlu edecek bir gelecek için ikna edememektedir.
    <br>
    Nermin mutlu olacağına dair tüm inancını yitirmeye başladığı bir dönemde, cemiyet hayatının ünlü isimlerinden birisi olan Belkıs Kervancıoğlu, manikür yaptırmak için Nermin’i ihtişamlı malikanesine çağırır. Belkıs, bu ihtişamlı malikanede; kocası Sefa, kızı Filiz ve ünlü bir playboy olan oğlu Ender’le yaşamaktadır.
    <br>
    Ender, kız kardeşi Filiz’le aşk üzerine girdiği küçük bir münakaşanın ardından, bir iddia kazanmak uğruna Nermin'i gözüne kestirir. Bu olay umutsuz bir aşkı taşımaya çalışan Nermin’in kaderini değiştirir. Ender, başta zararsız görünen, ancak sonrasında Nermin’in hayatını cehenneme çevirecek taktiklerle, genç kızın hayatına bir daha çıkmamak üzere girmeyi başarır.
    <br>
    Nermin zengin ve ışıltılı bir dünyaya doğru gün geçtikçe yoksulluk yüzünden kaybettiği aşkının intikamını alacaktır. Bunun da tek bir yolu vardır; zengin olmak! Hem de ülkenin önemli zenginlerinden birisi olan Ender ve ailesini önünde diz çöktürebilecek kadar güçlü bir zengin olmak...
    </p>
</body>
</html>
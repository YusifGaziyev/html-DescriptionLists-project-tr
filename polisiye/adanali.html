<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Adanalı</title>
</head>
<body>
    <a href="../index.html">Ana sayfaya geri dön</a>

    <h1>Adanalı</h1>
    <p><strong>Adanalı</strong>, 7 Kasım 2008 tarihinde atv'de yayınlanmaya başlayan aksiyon, polisiye, dram ve komedi türündeki Türk televizyon dizisidir. Dizinin birinci sezonunun tamamı ve ikinci sezonunun bir kısmında Oktay Kaynarca, Mehmet Akif Alakurt ve Selin Demiratar başrolleri paylaşmışlardır. İkinci sezonda ise Selin Demiratar'ın diziden ayrılmasıyla birlikte Eda Özerkan başrol oynamış ve ikinci sezonun sonunda diziden ayrılmıştır. Üçüncü sezonda ise Oktay Kaynarca ve Mehmet Akif Alakurt'un yanı sıra, Ekin Türkmen ve Cemal Hünal da dizide başrol oynamışlardır. Toplam 3 sezondan oluşan dizi, 7 Kasım 2010 tarihinde yayımlanan 79. bölümüyle final yaparak sona ermiştir.</p>

    <a href="/polisiye/img/adanali.webp" target="_blank">
        <img src="/polisiye/img/adanali.webp" alt="Adanalı" width="350px" height="200px">
    </a>
    <hr>

    <h2>Konu</h2>
    <p>Maraz Ali (Mehmet Akif Alakurt), İstanbul'un en büyük suç çetesinin lideridir. Kurduğu çetesiyle birlikte ne kadar kötü iş yapan kişi ve çete varsa onlara gün yüzü göstermez. Ancak Maraz Ali ve çetesinin çok büyük bir suç örgütü olarak gören polis, vaktiyle İstanbul'da görev yapan ama sonradan İzmir'e tayin edilen Adanalı'yı (Oktay Kaynarca), İstanbul'a geri çağırır ve macera başlar.
    <br>
    Maraz Ali ve Adanalı, çocukluk arkadaşıydılar ve kan kardeştiler. Daha sonra hem Ali hem de Yavuz polis olurlar ve İstanbul'da göreve başlarlar. Birçok başarılı operasyona imza atarlar. Ancak bir gece kulübünde yaptıkları operasyonda yakaladıkları uyuşturucu satıcısı Erdem adlı kişi, bir bakanın oğluydu. Bu yüzden Ali ve Yavuz'u tehdit ediyordu. Erdem'in tehditlerine dayanamayan Ali, ona yumruk attı. Bundan dolayı Ali, Erdem'in bakan olan babasının da etkisiyle meslekten atıldı. Yavuz ise İstanbul'dan İzmir'e tayin edildi. Ali, bundan sonra halka resmî olarak hizmet edemese de gayriresmî olarak hizmet etmeye karar verdi. Bu amaçla Mülayim, Boncuk, Ferruh ve Tilki Timur'dan oluşan çetesini kurdu. Ne kadar kötü iş yapan kişi ve çete varsa onlara gün yüzü göstermedi. Ancak kendi de çetesiyle beraber sürekli sıkıntılar içinde geçen geçmiş hayatlarından intikam almak için bazı kötü işlere bulaştı. Örneğin;
    <br>

    <ul>
        <li>2009 Yılı Yılbaşı Çekilişi'nde kullanılacak olan toplarda hile yaparlar ve büyük ikramiyeyi kazanırlar. Ama Ali, kendisini kandıran ve çocuk sahibi olmak istediğini söyleyen birine bileti verir. Daha sonraysa hatasını anlayıp ona dersini verir.</li>

        <li>Merkez Bankası'nı soyarlar ve kaçarlarken Ali, kan kardeşi Adanalı'yı vurur.</li>
    </ul>

    Ayrıca Maraz Ali ve çetesi; Biryantin Hikmet adındaki düşmanlarıyla da mücadele ederler. Maraz Ali ve çetesinin Hikmet'le ilk karşılaşması; Hikmet'in adamlarının, Maraz Ali'nin oto yıkama dükkânına gelerek arabalarını yıkatmaları ve karşılığını vermemeleri sonucu dayak yemeleridir. Daha sonra Hikmet ve adamları, kalabalık bir şekilde Ali'nin olmadığı bir zamanda dükkâna gelirler ve hem Ali'nin çetesini hem de Ali'nin köpeği Rıfkı'yı döverler. Bunu öğrenen Maraz Ali; çetesiyle beraber Hikmet'in araba galerisini soyarak son model, sıfır arabaları kaçırırlar ve denize atarlar. İlerleyen zamanlarda Hikmet; gene Maraz Ali ve çetesinin karşısına çıkar. Hikmet'in bu seferki amacı; Ali'nin, babasından miras kalan ve çetesiyle beraber işlettiği oto yıkama dükkânı, sinema ve evin bulunduğu araziyi ele geçirerek buraya lüks otel vb. şeyler yapmaktır. Böylece uzun süren bir mücadeleden sonra Maraz Ali; Biryantin Hikmet'i, Matador İsmail'le yaptığı bir toplantı sırasında yakalar ve her ikisini de öldürür. Biryantin Hikmet'in ortadan kalkmasıyla Ali, rahat bir nefes alır.
    <br><br>
    Adanalı; İzmir'den İstanbul'a gelince kendisi amir İdil Ertürk'ün emrine verilir. Adanalı, İdil'i fena hâlde gıcık eder. Çünkü İdil de Adanalı'ya gıcık olmuştur. İdil, Maraz Ali ve çetesini çökertmek için bir plan hazırlar. Bu plan kapsamında kendisini Maraz Ali'nin arabasının önüne atar ve kendisine birtakım yalanlar söyleyerek Maraz Ali'yi kendine âşık eder. Uzun süre ilişkileri devam eder. Hatta İdil, çocukları olduğu yalanını bile uydurur. Aslındaysa İdil Ali'den nefret eder. Çünkü Ali, İdil'in çok sevdiği sevgilisi ve Samet Komiser'in kardeşi Levent'i öldürmüştür. Ali, polis okulunda okurken Atilla Komutan ile tanışır ve borçlarının silinmesi karşılığında onun verdiği görevleri uygulamaya başlar. Bu kapsamda birçok vatan hainini ortadan kaldırır. Ancak Nevzat Müdür ve gizli teşkilatı, Atilla Komutan ve Maraz Ali'nin de hizmet ettiği bir derin devlet yapılanmasıyla düşmandır. İstanbul Emniyet Müdürü olan Nevzat'ın; Ali'yi polislikten atma ve suç çetesi lideri olarak ilan etmesindeki amaç budur. İdil de Nevzat'a hizmet eden bir ajandı ve Atilla Komutan tarafından Ali'ye verilen hard diskteki bilgileri ele geçirmek için amacını belli eder ve Ali'ye silah doğrultarak hard diski ister. Ama Ali İdil'i etkisiz hâle getirir ve canını bağışlar. İdil'in nereye hizmet ettiğini öğrenen Atilla Komutan; İdil'i, Ali'ye zarar verdiği için öldürür.
    <br><br>
    Adanalı'nın öldüğü sandığı karısı Maria, Yunan gizli servisine hizmet etmektedir ve bu yüzden kendisini ölü olarak göstermiştir. Adanalı ve Maria'nın kızları Sofia, Maria'nın yanında kalıyordu. Ama Maria kendisine gizlemek zorunda kaldığı için Sofia'yı, İstanbul'daki babası Adanalı'nın yanına gönderir. Ama Maria'nın ölümüne şüpheli bakan düşmanlarından Zeus, Sofia'yı kaçırmak için birçok teşebbüste bulunur. Bir gün Sofia, alışveriş merkezinden çıktığı sırada Zeus'un adamları, Sofia'yı korumakla görevli polisleri etkisiz hâle getirerek Sofia'yı kaçırırlar ve Selanik'e götürürler. Maria ise, kızını kurtarmak için eskiden polis teşkilatında kocası Adanalı ile beraber görev yaptığı Maraz Ali'den yardım ister. Ali'yle beraber Zeus'un evine sızarlar ve Sofia'yı kurtarırlar. Ali, Zeus'u da öldürür.
    <br>
    İlerleyen zamanlarda ise Maraz Ali'nin çetesi yurt dışına kaçar ve Atilla Komutan ile olan Ali yalnız kalır. Ali, Adanalı ile bir şekilde görüşerek durumu anlatır ve Nevzat Müdür'ün amacını anlayan Adanalı, Ali'nin safına geçer. Polis teşkilatında kalan Ertan ve Engin ise onlara yardım eder. Neticede Ali, Nevzat'ı öldürür ve polisliğe geri döner. Nevzat'tan sonra İstanbul Emniyet Müdürlüğü'ne vekâleten Elif Müdür atanır.
    <br>
    Son sezonda Ali, polislikten uzaklaşarak üniversite hocalığı yapar. Adanalı ise kafa dinlemek istemesini gerekçe göstererek polisliği bırakıp memleketi Adana'da bir süre çiftçilik yapar. Daha sonra devletin gönderdiği gizli temsilcilerin ricası ve kendisini polisliği döndürmesi için yanına gönderilen yardımcısı Engin'in de etkisiyle tekrar göreve döner. Ali ise, ne kadar öğretmenlik yapsa da perde arkasında gene kötü adamlarla, haydutlarla mücadele eder.
    <br>
    Ali'nin öğrencilerinden Maya, Ali'ye âşık olur. Maya'nın abisi Alex Mertcan ise babasından devraldığı zengin mirasla birçok kötü işler yapmaktadır. Bir de araya Maya girince Alex ile Ali arasındaki mücadele giderek büyür.
    <br>
    Ali'nin izine ulaşan Adanalı, Ali'nin peşine düşer ve onu bir demiryolunda kıstırır. Ali teslim olur. Ancak Cengiz Başkomiser Ali'yi göğsünden vurur ve öldürür. Böylece Adanalı, zihinlerde yer edinen birçok anısıyla beraber unutulmaz bir final yapar.
    </p>
</body>
</html>
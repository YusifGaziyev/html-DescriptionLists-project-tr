<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Muhteşem Yüzyıl</title>
</head>
<body>
    <a href="../index.html">Ana sayfaya geri dön</a>

    <h1>Muhteşem Yüzyıl</h1>
    <p><strong>Muhteşem Yüzyıl</strong>, Tims Productions tarafından yapımcılığı üstlenilen, ilk olarak Show TV'de daha sonra Star TV'de yayınlanan Türk yapımı tarih ve kurgu türündeki televizyon dizisi. Dizi, temel olarak Osmanlı İmparatorluğu padişahı Kanuni Sultan Süleyman'ın ve nikâhlı eşi Hürrem Sultan'ın hayatı, Hürrem Sultan'ın evlatları için giriştiği taht mücadelesi ve saray hayatı üzerine kurgulanmıştır. Senaristi Meral Okay, dizinin bir kurgu olduğunu ve bu sebeple gerçekleri yansıtmak zorunda olmadığını belirtmiştir.
    <br>
    5 Ocak 2011 tarihinde Show TV'de yayınlanmaya başlayan dizinin ilk sezon finali olan 24. bölümü 22 Haziran 2011 Çarşamba günü yayınlanmış, 2. sezon ise 14 Eylül 2011 tarihinde yayınlanan 25. bölümü ile başladı ve 28 Aralık 2011 tarihinde ekrana gelen 40. bölüme kadar Show TV'de yayınlandı. 4 Ocak 2012 tarihinde Star TV'ye transfer olan[1] dizi 6 Haziran 2012 tarihinde ekrana gelen 63. bölümü ile 2. sezon finalini yapmıştır. Dizinin 3. sezonu da 12 Eylül 2012 tarihinde yayımlanan 64. bölümü ile başlamıştır ve 19 Haziran 2013 tarihinde yayınlanan 103. bölüm ile 3. sezon finalini yapmıştır. Dizinin 18 Eylül 2013 tarihinde yayımlanan 104. bölümü ile son sezonu olan 4. sezonu başlamış, bu sezon Son Dem, Son Sezon sloganıyla tanıtılmıştır. 4 sezondan oluşan dizi, 11 Haziran 2014 tarihinde yayınlanan 139. bölümü ile final yaparak sona ermiştir.</p>

    <a href="img/muhtesem-yuzyil.jpg" target="_blank">
        <img src="img/muhtesem-yuzyil.jpg" alt="Muhteşem Yüzyıl" width="350px" height="200px">
    </a>
    <hr>

    <h2>Yapım</h2>
    <p>Yönetmenliğini Taylan Biraderler'in yaptığı, yapımcılığını Timur Savcı’nın üstlendiği dizinin senaryosunu 10 Nisan 2012'deki ölümüne dek Meral Okay, sonrasında ise Yılmaz Şahin yazmıştır. Dizi 3.500.000 TL bütçesiyle Türk televizyon tarihinin en pahalı projesidir.
    <br>
    İlk yayın tarihinden önceki 5 aylık süre içerisinde başlayan yapım çalışmaları için 2.100 m2 alana bir plato kurulmuş, 30 kişilik bir heykeltıraş ve ressam grubu burada yapıların birebir kopyalarını inşa etmiştir. Ayrıca tarihçiler Deniz Esemenli ve Günhan Börekçi ile yazar Latife Tekin senaryonun, kullanılan kıyafetlerin ve eşyaların tarihî gerçeklere uygun olması amacıyla diziye danışmanlık yapmıştır.
    <br>
    Dizinin başından beri Hürrem Sultan karakterini canlandıran Meryem Uzerli'nin, tükenmişlik sendromu yaşaması, hamileliği ve Almanyaya gitmesi sebebiyle 4.sezonda Hürrem Sultan karakterini Vahide Perçin canlandırmıştır.</p>
    <hr>

    <h2>Konu</h2>
    <p>Dizinin konusu Kanuni Sultan Süleyman ve Osmanlı İmparatorluğu tarihine damga vuran Hürrem Sultan etrafında kurgulanmıştır. Dizi, henüz şehzade olan Süleyman'ın, babası Yavuz Sultan Selim'in ölümü üzerine tahta geçmesi ve bu zamanlarda saray haremine cariye olarak getirilen Hürrem Sultan ile birbirlerine âşık olmalarıyla başlar. Hürrem Sultan'ın intikam için başladığı iktidar oyununa, Valide Sultan, Pargalı İbrahim Paşa ve Şehzade Mustafa'nın annesi Mahidevran Sultan en büyük engel olur. Aşkı ile devleti arasında kalan Kanuni Sultan Süleyman ve oğulları için iktidar mücadelesine giren Hürrem Sultan ekranlara yansıtılmıştır.</p>
    <hr>

    <h2>Soundtrack albümü</h2>
    <p>Dizinin müziklerinin yer aldığı soundtrack albümü 14 Mayıs 2013 tarihinde piyasaya çıkmıştır. Meryem Uzerli, Selma Ergeç ve Cansu Dere albümde vokal yapmıştır. Albümde yer alan üç parçada diziden replikler yer almaktadır. Mohaç Seferi sırasında Kanuni Sultan Süleyman'ın Kibir, Pargalı İbrahim Paşa'nın Ben İbrahim ve Hürrem Sultan'ın Ben Hürrem tiratları parça içinde kullanılmıştır. Albümde toplan 33 beste bulunmaktadır.
    <br>
    2013 yılına kadar dizide kullanılan müziklerin yanında albümün içerisindeki dizide yer alan ve Meryem Uzerli, Selma Ergeç, Cansu Dere, Erkan Bektaş, Bekir Ünlüataer ve Aytekin Ataş tarafından seslendirilen ninni ve türküler de bulunmaktadır. Albüm, Meral Okay'a ithaf edilmiştir. Çıktığı hafta dijital ortamlardan da satışa çıkarılmıştır.
    </p>
    <hr>

    <h2>Ödüller ve Adaylıklar</h2>
    <p>Muhteşem Yüzyıl ilk sezonuyla, Antalya Televizyon Ödülleri'ne 12 dalda aday gösterilmiş ve "En İyi Drama Dizisi", "En İyi Drama Erkek Oyuncu" dâhil 4 dalda ödülün sahibi olmuştur. Okan Yalabık, "En İyi Drama Erkek Oyuncu" seçilmiştir. Dizi ikinci sezonuyla, ilk sezonuna oranla daha fazla ödüle layık görülmüştür. O yıl üçüncüsü düzenlenen Antalya Televizyon Ödülleri'nde 8 dalda aday gösterilmiş, "En İyi Dönem Dizisi" ve "En İyi Senaryo" ödüllerini kazanmıştır. 39. Altın Kelebek Ödülleri'nde ise "En İyi Drama Dizisi" ödülü verilmiş, oyuncu Meryem Uzerli ise "En İyi Drama Kadın Oyuncu" ödülünün sahibi olmuştur.</p>
    <hr>

    <h2>Protestolar ve Eleştiriler</h2>
    <p>Dizi daha yayınlanmadan fragmanlardan yola çıkılarak birçok eleştiri almıştır. RTÜK'ün yaptığı açıklamaya göre üç hafta içinde 2010 yılının toplam televizyon şikâyetinden daha fazla kez şikâyet edilmiştir. Saadet Partisi, Büyük Birlik Partisi ve Alperen Ocakları mensupları yaptıkları eylem ve basın açıklamasında diziyi protesto ettiklerini açıklamışlardır. Dizi bazı muhafazakâr ve milliyetçi kesimler tarafından Kanuni Sultan Süleyman'ı zevk ve sefa düşkünü olarak gösterildiği gerekçesiyle suçlanmıştır. Başbakan Yardımcısı ve Devlet Bakanı Bülent Arınç da dizi hakkında yasal işlem başlatmıştır. Bunun üzerine dizi 3984 sayılı yasanın 4. maddesine dayanarak yayınların toplumun millî ve manevi değerlerine aykırı olmamasına ilişkin yasayla RTÜK'ten uyarı almıştır.
    <br>
    Dizi Yunanistan'da oldukça popüler hale gelmiştir. Buna karşın Selanik Piskoposu Anthimos ve ırkçı Altın Şafak partisi diziyi kınamış ve protesto etmiştir. Anthimos bir vaazında "Ben Türk dizilerini izlemiyorum siz de izlemeyin" demiştir. Basında "Halkların katliamcısı Süleyman televizyonlarımızda" ve "Yunan toplumunu Türkleştiriyorlar" gibi yorumlara da yer verilmiştir.
    <br>
    Ayrıca, dizi içerdiği birçok tarihsel hatayla da gündeme gelmektedir.[12] Oturma düzeni, yiyecekler, giysiler ve mobilyalar gibi detaylar konusunun uzmanları tarafından incelenmiş ve yanlışlıklar açıklanmıştır.
    <br>
    New York Üniversitesi'nden Osmanlı çalışmaları profesörü Leslie Peirce ise Osmanlı kaynaklarında harem ile ilgili detaylı bilgiler bulunmadığını ve bu nedenle yapımın tarihî gerçekliklere uyması açısından makul bir senaryo yazılması gerektiğini belirtmiştir. Dizi, Hollywood yönetmeni Randal Kleiser tarafındansa "uluslararası düzeyde bir iş, yurtdışına pazarlanabilir" şeklinde yorumlanmıştır. Mahboub Amrahy 2013 yılında Star TV'den yayınlanan Muhteşem Yüzyıl dizisine 'Safevi Devletini Fars devleti olarak sunduğundan dolayı soruşturma açmıştı. Bosna-Hersek'in günlük gazetelerinden Dnevni Avaz'da, Osmanlı'nın kötü fotoğrafı başlığıyla verilen haberin dizideki yanlışlıklar isimli bölümünde, "saraydaki kadınların giysilerinin 19. yüzyılda Fransa'daki moda olduğu, sultanın pantolon giydiği ve Kanuni Süleyman'ın padişah olduğunda 41 yaşında değil, 26 yaşında olduğu belirtilmiştir. Saraybosna Tarih Kurumu Araştırma Görevlisi Sedad Beşliya ise, "dizinin tarihi olayları hatalı bir şekilde gösterdiğini" belirtmiştir. Ünlü yönetmen Suleyman Kupusoviç ise, filmin ucuz Hollywood yapımlarına benzediğini belirtmiştir.
    <br>
    Sırbistan ve Karadağ'da da gösterilen dizi, ülkedeki radikal Sırp kesimlerin tepki almıştır.</p>
</body>
</html>
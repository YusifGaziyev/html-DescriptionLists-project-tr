<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Akasya Durağı</title>
</head>
<body>
    <a href="../index.html">Ana sayfaya geri dön</a>

    <h1>Akasya Durağı</h1>
    <p><strong>Akasya Durağı</strong>, 2008-2012 yılları arasında yayımlanan komedi ve aile türündeki Türk televizyon dizisidir. Yönetmenliğini Yaşar Seriner'in üstlendiği dizi, Erler Film tarafından yapılmıştır. 1995-2003 yılları arasında yayınlanan Çiçek Taksi dizisinin yenilenmiş uyarlamasıdır. Dizi, 14 Temmuz 2008'de Kanal D'de yayımlanmaya başladı ve 134. bölüme kadar (29 Ağustos 2011) Kanal D'de yayımlanmış, 135. bölümden (29 Eylül 2011) itibaren Star TV'de yayımlanmaya devam etmiş ve burada 7 Şubat 2012'de yayımlanan 152. bölümü ile final yaptı.
    <br>
    4. sezonu (2011-2012) Star TV'de yayımlandı. 7 Nisan 2012 tarihinde ekrana gelen 153. bölümden itibaren yeniden Kanal D'de yayımlanmaya devam etti ve 1 Eylül 2012 tarihinde yayımlanan 174. bölümü ile 2. kez final yaparak sona ermiştir. Toplam 5 sezondan oluşmaktadır.
    <br>
    2020 yılından beri teve2'de tekrar bölümleri ile yayımlanmaya devam etmektedir. Türkiye'nin en çok tekrarı yayınlanan televizyon dizilerinden biridir.
    </p>
    
    <a href="img/akasya-duragi.jpg" target="_blank">
        <img src="img/akasya-duragi.jpg" alt="Akasya Durağı" width="350px" height="200px">
    </a>
    <hr>

    <h2>Konu</h2>
    <p>Akasya Durağı dizisi 5 sezon'dan oluşmaktadır.</p>

    <h3>1. sezon</h3>
    <p>Kemal Güneş (Zafer Ergin), zengin bir sanayicidir. Karısı Melahat Güneş (Melek Baykal) ve kızı Tuğçe (Zeynep Dörtkardeşler) ile birlikte güzel bir hayat sürerken şirketi iflas etmiş ve intihar etmiştir. Bunun üzerine Kemal'in 15 yıllık özel taksi şoförü olan Nuri Bey (Zeki Alasya), Melahat'ın taşındığı evde onunla konuşarak, kurduğu Akasya Durağı'nda çalışmasını ister. Kızı buna karşı çıkar ama Melahat bunu kabul eder. Nuri Baba müstakbel eşi olan Madam Eleni ile tanışır. Eleni Yunan olduğu için pek çok kişi evlenemeyeceklerini düşünür ama evlenirler.
    <br>
    Levent Ülgen'in canlandırdığı Sinan karakteri, En Son Babalar Duyar'da canlandırdığı Kadir karakteri gibi, bir sahtekârlık ustası olarak portre edilmiştir.
    <br>
    Osman Aga (Cezmi Baskın) Balkan göçmeni, eski bir pehlivandır. Rumeli ağzı konuşmasıyla komik sahneler yaratır. Hep "Avrupalıyım" diye geçinir fakat kimse onun öyle olduğunu düşünmez.</p>

    <h3>2. sezon</h3>
    <p>Bu sezonda Nuri Bey'in arkadaşı Ramazan (Erol Günaydın) ve kızı Leyla (Ayça İnci) gelir ve babasının eli iş tutamayacağından Nuri Bey, Leyla'ya Akasya Durağı'nda çalışmayı teklif etmiş ve Leyla da kabul etmiştir. Akasya Durağı'na katkıda bulunmak için Duran Ertürk'ü Akasya Durağı'na çağırır ve Duran teklifi kabul eder. Bu sırada Safiye (Gülay Baltacı)'nin kardeşi Hediye (Şeyla Halis) ve kızı Narin (Sinem Ergin), Avrupa'dan Osmanlara yerleşir. Duran, Hediye'yi görünce âşık olur. Ancak 7 yıl önceki sevgilisi Cemile, silahla Hediye'yi Duran'dan ayırıp kendine çekmeye çalışır ama başaramaz. Bu sırada Hediye Duran'dan hamile kalır ve bebeği Amerika'da doğurmak ister. Duran önce kabul etmez ama sonra ısrardan dolayı kabul eder ve Amerika'ya giderler. Bu sırada Eleni Hanım, 2 kapkaççı tarafından çantası çalınırken o sırada işsiz bekâr Arif adlı bir adam onu kurtarmaya çalışır, sonra polisler gelir ve Arif'in işsiz olduğunu öğrenen Nuri Bey, Akasya Durağı'na davet eder. Bir gün Leyla'nın taksisine, bir kapkaççıyı yakalamaya çalışan bir polis tarafından el konulur ve yakışıksız kıyafetle yol ortasında kalan Leyla polisler tarafından yakalanır ve karakolda bulur kendini. O sırada komiser muavini Tolga gelir ve anahtarı verir. O sırada Tolga, Leyla'ya âşık olur ve onu her dakika sıkıştırır, enteresan bir şirinlikler yapar. Mesela bir gün Leyla'nın arabasını çektirip güllerle donatır. Ve sonunda sevgili olurlar. Ancak aralarında sık yanlış anlaşılma olur ve en sonunda nişanlanırlar. Ancak Dilek ve Obayana hiçbir zaman evlenemediler. Arada bir durak sahibi Mazhar Bey taksicilerin canını sıkıp her seferinde durağı yıkacağını ve eşcinsel oğlu Olgay'a güzellik salonu açmak istediğini dile getirsede bunu hiçbir zaman gerçekleştiremez.</p>

    <h3>3. sezon</h3>
    <p>(Aradan 3 yıl geçmiştir ki...) Tolga ile Leyla nişanlı olmalarına rağmen hiç kimse anlaşamaz. Tolga'nın annesi ile Leyla'nın babasının anlaşmazlıkları yüzünden evlenemezler. Mehmet Hoca ve ailesi, köydeki çocukları okutmaya küçük bir kasabaya taşınmışlardır. Eleni ve Nuri Bey anlaşamadıkları için boşanmışlardır ve Eleni, Atina'ya dönmüştür. Nihayet Narin hamile kalmıştır. Fato Aney'e koca bulunamamıştır. Dilek ve Obayana hiçbir zaman evlenememiştir. Ayrıca Osman'ın kızları Busenaz ve Sudenaz, Seyit'in kızı Fatma Zehra büyümüşlerdir. Ve bir gün Aney izdivaç programına bakarken Harran Ovası'nın ağası Maho Ağa'ya rastlar. Nihayet Fato evlenir. Ancak bir süre sonra köyüne döner. Sinan çapkınlık yapıp yakalanmaya devam etmektedir. Arif ikide bir âşık olup evleneceğini söylese de her defasında vazgeçmektedir. Buna rağmen uzun süredir Merve isimli manken bir sevgilisi vardır. Yine Leyla ve Tolga arasındaki hadiseler devam etmektedir. Ve ikili tüm zorluklara birlikte göğüs gerip dünyaevine girerler. Nuri'nin oğlu Mert, Almanya'ya gider. Tolga'nın tayini çıkınca Leyla duraktan ayrılmak zorunda kalır. Gazeteci İpek (Pınar Aydın), tıp öğrencisi Emre (Tarık Ündüz)'ye arabayla çarpınca ikisi arasında kavga çıkar. Daha sonra Emre ev kirasını ödemek için Akasya Durağı'nda çalışmaya başlar. Aynı gün İpek gazeteci olduğu için duraktakilere çaktırmamak için haber yapacaktır. Emre'yi görünce aralarında bağırış çağırış olur. Dilek (Pelin Sönmez) kendisine Çınar adlı yeni bir sevgili bulmuştur. Fakat Osman yine buna karşı çıkar.</p>

    <h3>4. sezon</h3>
    <p>Bu sezon Star TV'den devam etmiştir. İpek'in arkadaşı Duygu, Emre'yi görünce âşık olur. Duygu ve Emre'yi, Duygu'nun abileri zorla evlendirmeye çalışmıştır. Daha sonra Emre'nin annesi İstanbul'a gelir. İpek ve Emre evlenmiştir. Sonraları Mazhar Bey (Kayhan Yıldızoğlu), Emre'nin annesi Gülsüm Hanım ile evlenmek istiyordur. Oğlu buna karşı çıkar ama sonra vazgeçer ve ikisi evlenir. Emre, İpek, Emre'nin annesi ve Mazhar Bey evde beraber otururlar. Merve ve Arif evlenirler. Aynı gün Dilek ile Çınar evlenir. Sinan, Seyit, Arif zengin olur. Ali Kemal taksiye çıkar.</p>

    <h3>5. sezon</h3>
    <p>Bu sezon tekrar Kanal D'den devam etmiştir. Sinan'ın kayınbiraderi üçkâğıtçı Güven (Sefa Tantoğlu), köyden kaçan Vakkas (Mehmet Kurt) ve Osman'ın sakar ve şakacı yeni damadı Hayri (Bican Günalan) gelir. Çınar, Dilek'i terk etmiştir. Aynı gün Hayri, Dilek'i istemeye gelir. Dilek onu ilk başlarda sevmese de daha sonra sevmeye başlamıştır. Hayri ve Dilek evlenir. Ali Kemal bir arkadaş bulur ve kimi kimsesi olmadığı için Akasya Durağı'nda çalışmaya başlar. Adı Vakkas'tır. Daha sonra Hayri, Akasya Durağı'nda çalışmaya başlamıştır. Ali Kemal (Ateş Fatih Uçan) çaycılığa geri dönmüştür. Tuncay (Yalçın Menteş) cezaevinden elinde bavuluyla çıkar. Kendine iş aramaktadır, fakat cezaevinden çıktığı için hiç kimse iş vermek istemez. Bu sırada Eleni'nin çantasını kapkaççı alır, kaçar Tuncay durumu fark eder ve hemen atılır. Eleni karşılığında bir şey yapmak ister. Tuncay işsiz olduğunu söyler. Eleni, Tuncay'ı işe alması için Nuri Baba'yla konuşur. Tuncay durakta işe başlar. Nuri Baba durağı başkasına devreder ama Akasya Durağı taksicileri bunu istemezler. Sonradan Nuri Baba durağa geri döner. Bütün şoförleri durağa ortak eder.</p>
</body>
</html>